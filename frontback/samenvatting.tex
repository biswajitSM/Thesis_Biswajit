\chapter*{Samenvatting}
\label{ch:Samenvatting}
\markboth{Samenvatting}{}
\addcontentsline{toc}{chapter}{Samenvatting}

Absorptie van licht door organische materialen bij een specifieke golflengte gevolgd door emissie
van licht bij langere golflengten wordt fluorescentie genoemd. Fluorescentie is zeer selectief en geeft verwaarloosbare achtergrond voor goed gezuiverde monsters. Deze eigenschappen maken het mogelijk om afzonderlijke moleculen te detecteren, zelfs als ze worden omringd door miljarden andere, niet-fluorescente gastheermoleculen. Gedetailleerde kinetiek en statistische verdelingen, welke onzichtbaar zijn in de gemiddelde ensemble meting, worden direct toegankelijk in ’single molecule’ metingen. Chemische reacties die niet kunnen worden gesynchroniseerd (asynchrone reacties) en de bijbehorende reactiepaden kunnen in real time met enkele moleculen worden bestudeerd. In de laatste twee decennia hebben ’single molecule’ studies tot in detail de dynamiek onthuld van processen zoals enzymkinetiek, eiwit-energielandschappen, eiwitvouwingskinetiek, het verbreken van chemische bindingen, en meer. Digitaal knipperende fluorescentie van enkele moleculen is gebruikt om moleculen te lokaliseren met nanometer nauwkeurigheid, met een nieuwe techniek genaamd superresolutiemicroscopie. Hoogopgeloste  structuren van de organellen in een levende cel konden worden afgebeeld met behulp van superresolutiemicroscopie. ’sSingle molecule’studies zijn niet alleen uitgebreid gebruikt in de biologie, maar hebben ook talloze toepassingen gevonden in de natuurkunde en scheikunde. Echter, de enige tot nog toe gebruikte moleculen voor ’single molecule’ experimenten waren moleculen met een hoge kwantumopbrengst voor de fluorescentie. De overweldigende meerderheid van absorberende moleculen die voorkomen in de natuur, zoals eiwitten of metaalcomplexen, vertonen slechts zwakke fluorescentie, omdat ze het merendeel van de geabsorbeerde energie veliezen via donkerprocessen. In de afgelopen 20 jaar zijn optische nano-antennes in de vorm van metalen nanostructuren gerealiseerd, met verschillende vormen die de fluorescentie van zwakke stralers verbeteren. Deze nano-antennes vertonen vaak een resonante modus genaamd surface plasmon resonance (SPR, oppervlakte plasmonische resonantie), als gevolg van de collectieve beweging van vrije elektronen in het metaal. Vergelijkbaar met radioantennes op macroscopische schaal, focusseren optische nano-antennes de elektromagnetische energie in volumes met veel kleinere afmetingen dan de elektromagnetische golflengte. De daarmee gepaard gaande intensiteiten zijn verschillende ordes van grootte hoger dan die van de inkomende golven. Hoge lokale intensiteiten in een volume van een paar attoliters helpen selectief een handvol moleculen te exciteren met een verwaarloosbare bijdrage van de moleculen in het (veel grotere) diffractie-gelimiteerde volume. De emissie kan ook nog worden versterkt door de hoge lokale dichtheid van toestanden in de nano-antenne. De verbeteringen van zowel excitatie- als emissiewaarden kunnen leiden tot verhoging van de fluorescentie met enkele ordes van grootte, waardoor detectie mogelijk wordt van zwakke emitters op het niveau van één molecuul. 


In dit proefschrift wordt aangetoond dat verhoging van de fluorescentie intensiteit door gouden nano-staafjes de detectie mogelik maakt van enkele moleculen in oplossingen met een hoge concentratie en met een hoge achtergrond. Wij bespreken methoden ’singel molecules’  moleculen kortstondig aan een nano-staafje te binden. Voorts presenteren we nieuwe methoden voor data analyse van een stroom van afzonderlijke fotonen, zonder de noodzaak van afrondingen of drempels. Met de mogelijkheid in het achterhoofd om biomoleculen met optische nano-antennes te kunnen volgen in de tijd begonnen we een gedetailleerd onderzoek naar de elektronenoverdracht in het metallo-eiwit azurine. Tijdens dit onderzoek bleek dat afzonderlijke eiwitmoleculen dynamische heterogeniteit laten zien, d.w.z. fluctuaties van hun reactiesnelheden, die we toeschrijven aan overgangen tussen conformationele subtoestanden van het eiwit. Dit proces wordt geacht fundamenteel te zijn voor de functie van eiwitten en wordt besproken in het laatste hoofdstuk.


Met Fluorescentie Correlatie Spectroscopie (FCS) kan men de signaalfluctuaties waarnemen die het gevolg zijn van diffusie van fluorescente moleculen in een vloeistof. Diffusiekarakteristieken en reactiekinetiek van biomoleculen kunnen worden afgeleid uit de verkregen correlatiefuncties Voor conventionele FCS metingen waarbij gebruik gemaakt wordt van een diffractie gelimiteerd optisch volume van femtoliters, moet de concentratie
van fluorescerende moleculen in het pico- tot nanomolaire bereik liggen. Echter, l de meerderheid van fysiologische reacties met eiwitten en enzymen vindt plaats bij concentaties van micro- tot millimolaire.  Hoofdstuk 2 beschrijft het gebruik van een gouden nano-staafje als een optisch middel  om de diffractielimiet te overwinnen en FCS bij micromolaire concentraties uit te voeren. De fluorofoor ATTO647N met een kwantumopbrengst van \SI{70}{\percent} werd opgenomen in een dubbele lipide laag op een glassubstraat. Omdat ATTO647N vrij diffundeerde in de lipide laag, kon het toegang krijgen tot de ‘hot spots’ van de nano-staafjes. Een maximale fluorescentieverbetering met –en factor vijf werd waargenomen, hoewel berekeningen aangaven dat het nano-staafje de fluorescentie van deze kleurstof met twee ordes van grootte zou kunnen verbeteren op de optimale locatie binnen de hot spot. We schrijven de vrij lage verbetering toe aan de beperking van de bewegng van de kleurstof tot de lipide laag, die toegang tot de heetste (hoogste elektrische veld) plek dicht bij de tip van het nano-staafje verhindert. De autocorrelatiefunctie van de intensiteit omvatte twee componenten afkomdstig van diffusie in de laserfocus ( lage fluorescentie-intensiteit) en diffusie in het elektrische ’near field’  van het nano-staafje (hoge fluorescentie-intensiteit). Het volume van het ‘near field’ kon worden berekenduit de diffusietijd en de diffusiecoëfficiënt in de dubbele lipide laag. De lage intensiteit en hoge achtergrond van  het signaal afkomstig van het diffractie-gelimiteerde volume verlagen het contrast van de ‘near field’ component. Exhter, de levensduur van het versterkte signaal is veel korter dan die van het niet-versterkte signaal. We hebben deze eigenschap gebruikt om het signaal van de moleculen in de ‘hot spot’ te scheiden van en de rest van het signaal. Door slectie van fotonen op hun levensduur verbetert het contrast tussen de twee componenten aanzienlik. Hoe hoger het correlatiecontrast, des te hoger is de concentratie van moleculen die kan worden gebruikt in FCS-metingen. Als test is azurine gebruikt dat was gelabeld met ATTO655 en verankerd in de lipide laag. Diffusie in zowel het ’far field’  als het ’near field’ werd vertraagd met een factor vijf vanwege het omvangrijke anker van het eiwit in de dubbele laag. Het grootste voordeel van het gebruik van een dubbellaag was de volledige verwijdering van niet-specifieke interacties tussen het gelabelde eiwit en het substraat.
 


Vrij diffunderende kleurstoffen in de lipide laag rond een gouden nano-staafje leiden tot een exponentiële verdeling van de versterkingsfactoren in het ’near field’. Bovendien zijn de emissie- en uitdovingssnelheden van fluoroforen ook nog sterk afhankelijk van hun positie en oriëntatie ten opzichte van het nano-staafje. Een dergelijke variatie in excitatie- en emissiesnelheden resulteert niet alleen in ongewenste heterogeniteit, maar kan ook de fotochemie van de fluoroforen veranderen. Hoofdstuk 3 beschrijft  een methode gebaseerd op de kortstondige binding door DNA om deze heterogeniteit te verminderen. Door het meten van de fluorescentie van een molecuul dat steeds op dezelfde plek aan het uiteinde van het gouden nano-staafje is gebonden, kunnen we een groot aantal fluoroforen bestuderen met exact dezelfde excitatie- en emissiewaarden. Een klein aantal afzonderlijke DNA-strengen (koppelingsstrengen) werden chemisch gebonden aan het oppervlak van het nano-staafje terwijl de rest van het oppervlak van het nano-staafje werd afgedekt met polyethyleenglycol (PEG). Complementair enkelstrengs DNA (10 basenparen)) gelabeld met Cy5 werden geïnjecteerd rond het nano-staafje om te hybridiseren met de koppelingsstrengen. De losse strengen binden tijdelijk aan de koppelingsstrengen waardoor verhoogde fluoresentie-intensiteit wordt verkregen met een typische duur van een paar seconden. Het gemiddelde aantal koppelingsstrengen kon tot tot één per nano-staafje gereguleerd door de verhouding tussen de koppelingsstrengen en de passiverende liganden aan te passen. Variatie in de positie van de koppelstreng leidde tot variatie van versterkingsfactoren tussen verschillende nano-staafjes. De versterkingsfactoren zijn exponentieel verdeeld met een gemiddelde waarde van 25. Als een visualisatie-streng bij de koppelplek uiteindelijk afkoppelt en wordt vervangen door een nieuwe visualisatie-streng, dan wordt exact dezelfde versterkingsfactor waargenomen. Wanneer een nano-staafje met een goede versterkingsfactor werd gevonden, dan kon deze in detail worden gekarakteriseerd en langdurig gebruikt worden om metingen aan één enkel molecuul uit te voeren.


Fluorescentieverbetering wordt vaak geschat door integratie van de fluorescentie als functie van de tijd met een bepaalde integratietijd. De standaardmanier om de versterkingsfactor te schatten is door de ‘burst’ met de hoogste intensiteit te selecteren ('cherry-picking'). De integratietijd is echter een willekeurige parameter en er is geen garantie dat verschillende tijdschalen leiden tot dezelfde versterkingsfactor. In hoofdstuk 4 gebruiken wij  de tijd  tussen twee opeenvolgende fotonen  om informatie te verkrijgen zonder een extra parameter hiervoor te introduceren. We relateren de inter-foton distributie aan de ruimtelijke intensiteitsverdeling zoals die wordt bemonsterd door diffunderende moleculen in de limiet van langzame diffusie. Ons model is getest voor het eenvoudige geval van een emitter die schakelt tussen twee intensiteitsniveaus, zoals verkregen in transitoire bindingsexperimenten. De inter-foton verdelingen van diffunderende fluoroforen in lipidelagen komen overeen met het model in de limiet van hoge concentraties, maar wijken daarvan af bij lage concentraties. Deze afwijking kan te wijten zijn aan achtergrondfotonen of aan bleking van de kleurstof.


Het volgende doel van het project was om de fluorescentieverbetering te combineren met een goud nano-staafje met een redox-actief eiwit (koper-azurine), gemerkt met een fluorofoor. Het gefunctionaliseerde gouden nano-staafje kan in de toekomst worden gebruikt als een sensor om redox-potentialen te meten in levende cellen. Fluorescentieverbetering door het staafje zou het contrast kunnen verbeteren tegenover cel-autofluorescentie, en daarmee de kwaliteit van de waarneming verbeteren. Echter, wij realiseerden ons dat de elektronenoverdrachtseigenschappen van azurine niet goed genoeg waren gekarakteriseerd op het niveau van één enkel molecuul. Hoofdstuk 4 rapporteert een in vitro studie van elektronenoverdracht in enkele azurine-moleculen, onder een elektrochemisch gecontroleerde potentiaal. Koper-azurine gelabeld met ATTO655 vertoonde duidelijke verschillen in fluorescentie-intensiteit in de geoxideerde en gereduceerde toestand van het koper. De ’midpoint’ potentialen van een aantal azurine-moleculen werden berekend uit de verhouding van de lengtes van de heldere en donkere periodes met behulp van de Nernst-vergelijking. De gemeten midpointpotentiaal bedroeg 5mV met verdeling van  van 35mV, wat de kleinste waarde is dfie tot nog toe  gerapporteerd is in de
literatuur. Zo'n smalle verdeling van ’midpoint’ potentialen wijst op een minimale interactie van het azurine met het substraat. Echter, de oorsprong van de resterende breedte, en de aard van deze verdeling naar ruimte en tijd was nog steeds onduidelijk. Om deze vragen te beantwoorden hebben wij enkele azurine-moleculen gedurende langere tijd onderzocht. De histogrammen van de heldere en donkere periodes in de fluorescentie toonden vertoonden een ‘stretched exponential’ verdeling, een aanwijzing voor variatie in de tijd van de elektron-overdrachtssnelheid. We schrijven dergelijke variaties in toe aan variaties in de conformatie  van azurine, bekend als conformationele subtoestanden. De autocorrelatie van de heldere en donkere perioden had een vervaltijd van tientallen seconden, hetgeen de gemiddelde tijd aangeeft die azurine in een bepaalde conformatie doorbrengt Dat er geen twee individuele azurine-moleculen werden gevonden om identieke correlaties, wijst op  een zeer groot aantal conformationele subtoestanden.